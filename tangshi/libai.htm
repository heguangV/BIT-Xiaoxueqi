<html>
<head><title>李白诗篇</title><link rel="stylesheet" type="text/css" href="../mycss.css" /></head>
<body>
    <h1>唐诗</h1>
    <p><a href="../index.htm">首页</a> | <a href="index.htm">唐诗</a> | <a href="../songci/index.htm">宋词</a></p>
    <p id="bread">您的位置：<a href="../index.htm">首页</a>><a href="index.htm">唐诗</a>><strong>李白</strong></p>
    <hr size="1" width="300">
    <p><a href="index.htm">唐诗简介</a> | <strong>李白</strong> | <a href="dufu.htm">杜甫</a> | <a href="baijuyi.htm">白居易</a> | <a href="wangwei.htm">王维</a></p>
    <p><img src="../images/libai.jpg" width="500"/></p>
    <p>&nbsp</p>
    <p><strong>------<a href="#poem1">将进酒</a> | <a href="#poem2">月下独酌（其一）</a> | <a href="#poem3">行路难（其一）</a>------</strong></p>
    <p>&nbsp</p>
    <h2><a name="poem1" id="poem1">将进酒</a></h2>
    <p>君不见黄河之水天上来，奔流到海不复回。</p>
    <p>君不见高堂明镜悲白发，朝如青丝暮成雪。</p>
    <p>人生得意须尽欢，莫使金樽空对月。</p>
    <p>天生我材必有用，千金散尽还复来。</p>
    <p>烹羊宰牛且为乐，会须一饮三百杯。</p>
    <p>岑夫子，丹丘生，将进酒，杯莫停。</p>
    <p>与君歌一曲，请君为我倾耳听。</p>
    <p>钟鼓馔玉不足贵，但愿长醉不复醒。</p>
    <p>古来圣贤皆寂寞，惟有饮者留其名。</p>
    <p>陈王昔时宴平乐，斗酒十千恣欢谑。</p>
    <p>主人何为言少钱，径须沽取对君酌。</p>
    <p>五花马，千金裘，呼儿将出换美酒，与尔同销万古愁。</p>
    <p>&nbsp</p>
    <p>&nbsp</p>
    <h2><a name="poem2" id="poem2">月下独酌（其一）</a></h2>
    <p>花间一壶酒，独酌无相亲。</p>
    <p>举杯邀明月，对影成三人。</p>
    <p>月既不解饮，影徒随我身。</p>
    <p>暂伴月将影，行乐须及春。</p>
    <p>我歌月徘徊，我舞影零乱。</p>
    <p>醒时相交欢，醉后各分散。</p>
    <p>&nbsp</p>
    <p>&nbsp</p>
    <h2><a name="poem3" id="poem3">行路难（其一）</a></h2>
    <p>金樽清酒斗十千，玉盘珍羞直万钱。</p>
    <p>停杯投箸不能食，拔剑四顾心茫然。</p>
    <p>欲渡黄河冰塞川，将登太行雪满山。</p>
    <p>闲来垂钓碧溪上，忽复乘舟梦日边。</p>
    <p>行路难！行路难！多岐路，今安在？</p>
    <p>长风破浪会有时，直挂云帆济沧海。</p>
    <p>&nbsp</p>
    <hr size="1" width="300">
     <p><small><a href="../index.htm">首页</a> | <strong>唐诗</strong> | <a href="../songci/index.htm">宋词</a></small></p>
     <p>&copy;版权所有
        <a href="mailto:1120242531@bit.edu.cn">1120242531@bit.edu.cn</a></p>
</body>
</html>