<html>
<head><title>苏轼的词</title><link rel="stylesheet" type="text/css" href="../mycss.css" /></head>
<body>
    <h1>宋词</h1>
    <p><a href="../index.htm">首页</a> | <a href="../tangshi/index.htm">唐诗</a> | <strong>宋词</strong></p>
    <p id="bread">您的位置：<a href="../index.htm">首页</a>><a href="index.htm">宋词</a>><strong>苏轼</strong></p>
    <hr size="1" width="300">
    <p><a href="index.htm">宋词简介</a> | <a href="liqingzhao.htm">李清照</a> | <strong>苏轼</strong> | <a href="xinqiji.htm">辛弃疾</a></p>
    <p><img src="../images/sushi.jpg" width="500"/></p>
    <p>&nbsp</p>
    <p><strong>------<a href="#poem1">水调歌头·明月几时有</a> | <a href="#poem2">念奴娇 赤壁怀古</a> | <a href="#poem3">定风波·莫听穿林打叶声</a> | <a href="#poem4">卜算子·黄州定慧院寓居作</a>------</strong></p>
    <p>&nbsp</p>
    <h2><a name="poem1" id="poem1">水调歌头·明月几时有</a></h2>
    <p>丙辰中秋，欢饮达旦，大醉，作此篇，兼怀子由。（序）</p>
    <p>明月几时有？把酒问青天。不知天上宫阙，今夕是何年。我欲乘风归去，又恐琼楼玉宇，高处不胜寒。起舞弄清影，何似在人间？</p>
    <p>转朱阁，低绮户，照无眠。不应有恨，何事长向别时圆？人有悲欢离合，月有阴晴圆缺，此事古难全。但愿人长久，千里共婵娟。</p>
    <p>&nbsp</p>
    <p>&nbsp</p>
    <h2><a name="poem2" id="poem2">念奴娇 赤壁怀古</a></h2>
    <p>大江东去，浪淘尽，千古风流人物。故垒西边，人道是：三国周郎赤壁。乱石穿空，惊涛拍岸，卷起千堆雪。江山如画，一时多少豪杰。</p>
    <p>遥想公瑾当年，小乔初嫁了，雄姿英发。羽扇纶巾，谈笑间、樯橹灰飞烟灭。故国神游，多情应笑我，早生华发。人生如梦，一尊还酹江月。</p>
    <p>&nbsp</p>
    <p>&nbsp</p>
    <h2><a name="poem3" id="poem3">定风波·莫听穿林打叶声</a></h2>
    <p>三月七日，沙湖道中遇雨。雨具先去，同行皆狼狈，余独不觉，已而遂晴，故作此词。（序）</p>
    <p>莫听穿林打叶声，何妨吟啸且徐行。竹杖芒鞋轻胜马，谁怕？一蓑烟雨任平生。</p>
    <p>料峭春风吹酒醒，微冷，山头斜照却相迎。回首向来萧瑟处，归去，也无风雨也无晴。</p>
    <p>&nbsp</p>
    <p>&nbsp</p>
    <h2><a name="poem4" id="poem4">卜算子·黄州定慧院寓居作</a></h2>
    <p>缺月挂疏桐，漏断人初静。时见幽人独往来，缥缈孤鸿影。</p>
    <p>惊起却回头，有恨无人省。拣尽寒枝不肯栖，寂寞沙洲冷。</p>
    <p>&nbsp</p>
    <hr size="1" width="300">
     <p><small><a href="../index.htm">首页</a> | <a href="../tangshi/index.htm">唐诗</a></small> | <strong>宋词</strong></p>
     <p>&copy;版权所有
        <a href="mailto:1120242531@bit.edu.cn">1120242531@bit.edu.cn</a></p>
</body>
</html>