<html>
<head><title>辛弃疾的词</title><link rel="stylesheet" type="text/css" href="../mycss.css" /></head>
<body>
    <h1>宋词</h1>
    <p><a href="../index.htm">首页</a> | <a href="../tangshi/index.htm">唐诗</a> | <strong>宋词</strong></p>
    <p id="bread">您的位置：<a href="../index.htm">首页</a>><a href="index.htm">宋词</a>><strong>辛弃疾</strong></p>
    <hr size="1" width="300">
    <p><a href="index.htm">宋词简介</a> | <a href="liqingzhao.htm">李清照</a> | <a href="sushi.htm">苏轼</a> | <strong>辛弃疾</strong></p>
    <p><img src="../images/xinqiji.jpg" width="500"/></p>
    <p>&nbsp</p>
    <p><strong>------<a href="#poem1">破阵子 为陈同甫赋壮词以寄之</a> | <a href="#poem2">青玉案 元夕</a> | <a href="#poem3">永遇乐·京口北固亭怀古</a> | <a href="#poem4">菩萨蛮·书江西造口壁</a>------</strong></p>
    <p>&nbsp</p>
    <h2><a name="poem1" id="poem1">破阵子 为陈同甫赋壮词以寄之</a></h2>
    <p>醉里挑灯看剑，梦回吹角连营。八百里分麾下炙，五十弦翻塞外声。沙场秋点兵。</p>
    <p>马作的卢飞快，弓如霹雳弦惊。了却君王天下事，赢得生前身后名。可怜白发生！</p>
    <p>&nbsp</p>
    <p>&nbsp</p>
    <h2><a name="poem2" id="poem2">青玉案 元夕</a></h2>
    <p>东风夜放花千树，更吹落，星如雨。宝马雕车香满路。凤箫声动，玉壶光转，一夜鱼龙舞。</p>
    <p>蛾儿雪柳黄金缕，笑语盈盈暗香去。众里寻他千百度，蓦然回首，那人却在，灯火阑珊处。</p>
    <p>&nbsp</p>
    <p>&nbsp</p>
    <h2><a name="poem3" id="poem3">永遇乐·京口北固亭怀古</a></h2>
    <p>千古江山，英雄无觅，孙仲谋处。舞榭歌台，风流总被，雨打风吹去。斜阳草树，寻常巷陌，人道寄奴曾住。想当年，金戈铁马，气吞万里如虎。</p>
    <p>元嘉草草，封狼居胥，赢得仓皇北顾。四十三年，望中犹记，烽火扬州路。可堪回首，佛狸祠下，一片神鸦社鼓。凭谁问，廉颇老矣，尚能饭否？</p>
    <p>&nbsp</p>
    <p>&nbsp</p>
    <h2><a name="poem4" id="poem4">菩萨蛮·书江西造口壁</a></h2>
    <p>郁孤台下清江水，中间多少行人泪。西北望长安，可怜无数山。</p>
    <p>青山遮不住，毕竟东流去。江晚正愁余，山深闻鹧鸪。</p>
    <p>&nbsp</p>
    <hr size="1" width="300">
     <p><small><a href="../index.htm">首页</a> | <a href="../tangshi/index.htm">唐诗</a></small> | <strong>宋词</strong></p>
     <p>&copy;版权所有
        <a href="mailto:1120242531@bit.edu.cn">1120242531@bit.edu.cn</a></p>
</body>
</html>