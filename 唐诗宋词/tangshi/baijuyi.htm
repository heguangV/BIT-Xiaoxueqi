<html>
<head><title>白居易诗篇</title><link rel="stylesheet" type="text/css" href="../mycss.css" /></head>
<body>
    <h1>唐诗</h1>
    <p><a href="../index.htm">首页</a> | <a href="../index.htm">唐诗</a> | <a href="../songci/index.htm">宋词</a></p>
    <p id="bread">您的位置：<a href="../index.htm">首页</a>><a href="index.htm">唐诗</a>><strong>白居易</strong></p>
    <hr size="1" width="300">
    <p><a href="index.htm">唐诗简介</a> | <a href="libai.htm">李白</a> | <a href="dufu.htm">杜甫</a> | <strong>白居易</strong> | <a href="wangwei.htm">王维</a></p>
    <p><img src="../images/baijuyi.jpg" width="500"/></p>
    <p>&nbsp</p>
    <p><strong>------<a href="#poem1">钱塘湖春行</a> | <a href="#poem2">卖炭翁</a> | <a href="#poem3">邯郸冬至夜思家</a> | <a href="#poem4">观刈麦</a>------</strong></p>
    <p>&nbsp</p>
    <h2><a name="poem1" id="poem1">钱塘湖春行</a></h2>
    <p>孤山寺北贾亭西，水面初平云脚低。</p>
    <p>几处早莺争暖树，谁家新燕啄春泥。</p>
    <p>乱花渐欲迷人眼，浅草才能没马蹄。</p>
    <p>最爱湖东行不足，绿杨阴里白沙堤。</p>
    <p>&nbsp</p>
    <p>&nbsp</p>
    <h2><a name="poem2" id="poem2">卖炭翁</a></h2>
    <p>卖炭翁，伐薪烧炭南山中。</p>
    <p>满面尘灰烟火色，两鬓苍苍十指黑。</p>
    <p>卖炭得钱何所营？身上衣裳口中食。</p>
    <p>可怜身上衣正单，心忧炭贱愿天寒。</p>
    <p>夜来城外一尺雪，晓驾炭车碾冰辙。</p>
    <p>牛困人饥日已高，市南门外泥中歇。</p>
    <p>翩翩两骑来是谁？黄衣使者白衫儿。</p>
    <p>手把文书口称敕，回车叱牛牵向北。</p>
    <p>一车炭，千余斤，宫使驱将惜不得。</p>
    <p>半匹红绡一丈绫，系向牛头充炭直。</p>
    <p>&nbsp</p>
    <p>&nbsp</p>
    <h2><a name="poem3" id="poem3">邯郸冬至夜思家</a></h2>
    <p>邯郸驿里逢冬至，抱膝灯前影伴身。</p>
    <p>想得家中夜深坐，还应说着远行人。</p>
    <p>&nbsp</p>
    <p>&nbsp</p>
    <h2><a name="poem4" id="poem4">观刈麦</a></h2>
    <p>田家少闲月，五月人倍忙。</p>
    <p>夜来南风起，小麦覆陇黄。</p>
    <p>妇姑荷箪食，童稚携壶浆，</p>
    <p>相随饷田去，丁壮在南冈。</p>
    <p>足蒸暑土气，背灼炎天光，</p>
    <p>力尽不知热，但惜夏日长。</p>
    <p>复有贫妇人，抱子在其旁，</p>
    <p>右手秉遗穗，左臂悬敝筐。</p>
    <p>听其相顾言，闻者为悲伤。</p>
    <p>家田输税尽，拾此充饥肠。</p>
    <p>今我何功德，曾不事农桑。</p>
    <p>吏禄三百石，岁晏有余粮，</p>
    <p>念此私自愧，尽日不能忘。</p>
    <p>&nbsp</p>
    <hr size="1" width="300">
     <p><small><a href="../index.htm">首页</a> | <strong>唐诗</strong> | <a href="../songci/index.htm">宋词</a></small></p>
     <p>&copy;版权所有
        <a href="mailto:1120242531@bit.edu.cn">1120242531@bit.edu.cn</a></p>
</body>
</html>