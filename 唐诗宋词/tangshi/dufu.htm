<html>
<head><title>杜甫诗篇</title><link rel="stylesheet" type="text/css" href="../mycss.css" /></head>
<body>
    <h1>唐诗</h1>
    <p><a href="../index.htm">首页</a> | <a href="index.htm">唐诗</a> | <a href="../songci/index.htm">宋词</a></p>
    <p id="bread">您的位置：<a href="../index.htm">首页</a>><a href="index.htm">唐诗</a>><strong>杜甫</strong></p>
    <hr size="1" width="300">
    <p><a href="index.htm">唐诗简介</a> | <a href="libai.htm">李白</a> | <strong>杜甫</strong> | <a href="baijuyi.htm">白居易</a> | <a href="wangwei.htm">王维</a></p>
    <p><img src="../images/dufu.jpg" width="500"/></p>
    <p>&nbsp</p>
    <p><strong>------<a href="#poem1">登高</a> | <a href="#poem2">春望</a> | <a href="#poem3">茅屋为秋风所破歌</a> | <a href="#poem4">闻官军收河南河北</a>------</strong></p>
    <p>&nbsp</p>
    <h2><a name="poem1" id="poem1">登高</a></h2>
    <p>风急天高猿啸哀，渚清沙白鸟飞回。</p>
    <p>无边落木萧萧下，不尽长江滚滚来。</p>
    <p>万里悲秋常作客，百年多病独登台。</p>
    <p>艰难苦恨繁霜鬓，潦倒新停浊酒杯。</p>
    <p>&nbsp</p>
    <p>&nbsp</p>
    <h2><a name="poem2" id="poem2">春望</a></h2>
    <p>国破山河在，城春草木深。</p>
    <p>感时花溅泪，恨别鸟惊心。</p>
    <p>烽火连三月，家书抵万金。</p>
    <p>白头搔更短，浑欲不胜簪。</p>
    <p>&nbsp</p>
    <p>&nbsp</p>
    <h2><a name="poem3" id="poem3">茅屋为秋风所破歌</a></h2>
    <p>八月秋高风怒号，卷我屋上三重茅。茅飞渡江洒江郊，高者挂罥长林梢，下者飘转沉塘坳。</p>
    <p>南村群童欺我老无力，忍能对面为盗贼。公然抱茅入竹去，唇焦口燥呼不得，归来倚杖自叹息。</p>
    <p>俄顷风定云墨色，秋天漠漠向昏黑。布衾多年冷似铁，娇儿恶卧踏里裂。床头屋漏无干处，雨脚如麻未断绝。自经丧乱少睡眠，长夜沾湿何由彻！</p>
    <p>安得广厦千万间，大庇天下寒士俱欢颜，风雨不动安如山。呜呼！何时眼前突兀见此屋，吾庐独破受冻死亦足！</p>
    <p>&nbsp</p>
    <p>&nbsp</p>
    <h2><a name="poem4" id="poem4">闻官军收河南河北</a></h2>
    <p>剑外忽传收蓟北，初闻涕泪满衣裳。</p>
    <p>却看妻子愁何在，漫卷诗书喜欲狂。</p>
    <p>白日放歌须纵酒，青春作伴好还乡。</p>
    <p>即从巴峡穿巫峡，便下襄阳向洛阳。</p>
    <p>&nbsp</p>
    <hr size="1" width="300">
     <p><small><a href="../index.htm">首页</a> | <strong>唐诗</strong> | <a href="../songci/index.htm">宋词</a></small></p>
     <p>&copy;版权所有
        <a href="mailto:1120242531@bit.edu.cn">1120242531@bit.edu.cn</a></p>
</body>
</html>